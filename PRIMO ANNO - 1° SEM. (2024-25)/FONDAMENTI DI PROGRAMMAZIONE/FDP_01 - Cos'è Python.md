**Python** viene creato da **Guido van Rossum** e pubblicato nel **1991**, e nasce come linguaggio di scripting del sistema operativo "Amoeba". É progettato in primis per essere **leggibile** e **facile da imparare**, e a tal proposito vengono presi vari provvedimenti e decisioni, tra cui:
- vengono rimosse in gran parte le parentesi graffe (`{}`) e i punti e virgola (`;`) tipici di linguaggi come C, C++ e Java;
- l'indentazione viene a far parte della sintassi di scrittura, e un'istruzione viene terminata andando accapo piuttosto che con un punto e virgola; 
- vengono inseriti molti costrutti compatti e facili da leggere.

Si tratta di un **linguaggio interpretato** (come Basic, PHP e molti altri), che prevede cioè la presenza di un cosiddetto "**interprete**" che analizzi il codice istruzione per istruzione e lo "traduca" in vista dell'esecuzione; questo procedimento intermedio tende a rallentare l'esecuzione di codice scritto in un linguaggio interpretato rispetto allo stesso codice scritto utilizzando un **linguaggio compilato** (come C, Rust, Java e molti altri), che in generale prevede invece tre fasi più veloci e vicine tra loro per l'esecuzione di codice:
- **compilazione**;
- **linking**;
- **esecuzione**.

In questo contesto, le fasi di compilazione e di linking, insieme, costituiscono il cosiddetto "**compile time**", mentre la fase di esecuzione costituisce il "**runtime**".